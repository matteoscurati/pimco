---
article:
  - title: "La vittoria che pochi avevano previsto: l'impatto del trionfo di Trump sui mercati"
    cover_image: "trump.jpg"
    slug: "vittoria-che-pochi"
    date: "14 novembre 2016"
    content: "              <p>Gli investitori di tutto il mondo stanno ancora metabolizzando la vittoria inattesa (per molti) di Donald Trump su Hillary Clinton. Vi prego di leggere di seguito le nostre previsioni sulle probabili implicazioni per i mercati di una presidenza Trump e di un Congresso repubblicano nel breve, medio e lungo periodo.</p>
<h2>Futuro immediato</h2>
<ul>
<li>Maggiore incertezza e premi al rischio più consistenti: è plausibile che la volatilità rimanga elevata rispetto ai livelli recenti. A questo punto, date le incertezze sul programma politico di Trump, sulle principali posizioni di leadership in seno all'esecutivo e sui probabili cambiamenti nella politica commerciale estera – nonché le incertezze sulle reazioni dei mercati e dei governi mondiali a tali cambiamenti – le incognite relative alle prospettive future sono maggiori dei fatti accertati.</li>
<li>Ravvisiamo il potenziale rischio di pressioni sui prezzi degli attivi finanziari derivanti dalla chiusura di strategie di risk parity e sulla volatilità</li>
<li>È prevedibile inoltre un rafforzamento del dollaro statunitense rispetto alle valute dei mercati emergenti, nonostante il marcato deprezzamento già evidenziato da alcune di esse. Ci aspettiamo invece un andamento più moderato del biglietto verde rispetto alle altre valute dei mercati sviluppati.</li>
<li>Il rapido cambiamento delle aspettative d'inflazione e l'aumento dell'offerta di titoli di Stato americani alimenterà probabilmente le pressioni sui Treasury nominali a lunga scadenza, ma i TIPS (Treasury Inflation-Protected Securities) e altri titoli assimilabili dovrebbero continuare a evidenziare un buon andamento (come sottolineiamo da qualche tempo).</li>
</ul>
<h2>Breve-medio termine</h2>
<ul>
<li>Nel breve periodo alcune condizioni finanziarie restrittive e i timori per le frizioni commerciali potrebbero pesare sulla crescita, ma saranno verosimilmente messi in ombra da una probabile espansione fiscale nel medio termine (taglio delle imposte e aumento della spesa per infrastrutture). La possibilità di una significativa riforma fiscale e di investimenti pubblici in infrastrutture (due misure strutturali favorevoli alla crescita) potrebbe dare un impulso significativo alle prospettive di espansione nei prossimi anni, benché sia ancora difficile quantificare questo fenomeno. La potenziale attenuazione dell'onere regolamentare dovrebbe analogamente alimentare la fiducia delle imprese e la spesa per gli investimenti, al pari delle prospettive concrete di un accordo per il rimpatrio di capitali attraverso un provvedimento come \"Homeland Investment Act 2\".</li>
<li>Inflazione e politica monetaria: prevediamo un'inflazione più elevata ed equilibrata e una più rapida normalizzazione della politica monetaria. Dopo aver scontato un ritardo permanente rispetto all'obiettivo d'inflazione del 2%, ci aspettiamo che i mercati inizino a considerare un superamento del target. A nostro parere la Fed procederà a innalzare i tassi più rapidamente di quanto atteso dai mercati per il prossimo anno, ma comunque in linea con la nostra previsione di due-tre rialzi entro la fine del 2017.<br>
Ciò detto, l'incertezza a breve termine potrebbe ridurre leggermente la probabilità di un intervento a dicembre. Riteniamo inoltre prematuro affermare quale potrebbe essere l'influenza di Trump sulla leadership della Banca Centrale e sul suo orientamento, poiché sono necessarie nuove nomine per riempire i posti vacanti, e il mandato di Janet Yellen scade nel 2018.</li>
</ul>
<h2>Lungo Termine</h2>
<ul>
<li>Su un orizzonte temporale più lungo potremmo osservare un'ascesa del populismo, rischi politici e quindi maggiore incertezza, come già delineato nelle nostre prospettive cicliche e di lungo periodo. Queste tendenze potrebbero avere conseguenze sia positive che negative: forse esiste un maggiore potenziale per l’attuazione di riforme strutturali e per il superamento dello stallo politico a Washington, ma questo è bilanciato dal rischio di cambiamenti troppo rapidi sul fronte delle politiche commerciali.</li>
</ul>"
    author:
      - author_name: "Scott Mather"
        author_profile: "CIO U.S. Core Strategies"
        author_photo: "scott_mather.png"
  - title: "Prezzi del petrolio nel 2017: OPEC sotto i riflettori e riequilibrio del mercato"
    cover_image: "oil.jpg"
    slug: "prezzi-petrolio"
    date: "11 novembre 2016"
    content: "<p>Gi&agrave; da mesi le nostre previsioni per il 2016 sono incentrate sul ritorno del petrolio a 50 dollari al barile&nbsp;(bbl), livello che a nostro parere contribuirebbe a stabilizzare la produzione USA &ndash; una condizione essenziale per rispondere a una crescita tendenziale della domanda.</p>
<p>I prezzi oscillano ora attorno a tale valore nella parte a breve della curva dei contratti forward e sono pi&ugrave; alti del 10% circa nel segmento a un anno. In attesa della riunione dell&rsquo;OPEC del 30 novembre a Vienna, vediamo perch&eacute; nel 2017 i prezzi dovrebbero restare intorno a 50 dollari.</p>
<p>Molto semplicemente, il riequilibrio del mercato osservato quest&rsquo;anno dovrebbe proseguire, sostenendo un aumento delle quotazioni rispetto alla media del 2016. Nonostante i tentativi di coordinamento politico degli ultimi mesi, non abbiamo modificato le previsioni di produzione per i membri dell&rsquo;OPEC e la Russia. Per vari motivi non crediamo che la produzione effettiva cambier&agrave; significativamente. A nostro parere i rischi relativi alla produzione OPEC sono simmetrici intorno alla nostra ipotesi di base di 33,35 milioni di barili al giorno (b/g) dato il potenziale ritorno di Libia e Nigeria.</p>
<h2>Il nostro modello</h2>
<p>Il nostro modello di previsione considera sia la parte a lunga scadenza della curva forward, ancorata dal costo marginale a cui l&rsquo;offerta dovrebbe riuscire a crescere per soddisfare la domanda futura, sia il tratto a breve, che applica un premio o uno sconto al segmento a lungo termine a seconda che vi sia un surplus o un deficit di mercato. In base a tali fattori, la nostra stima per il 2017 rappresenta essenzialmente uno sconto a breve termine rispetto al prezzo atteso nel lungo periodo.</p>
<p>Fissiamo la nostra previsione a lungo termine (3-5 anni) per i prezzi del petrolio fra 57 e 62 dollari/bbl. Naturalmente &egrave; difficile prevedere la reazione dell&rsquo;andamento dei costi dei servizi all&rsquo;aumento degli investimenti in energia, ma probabilmente il mercato accetter&agrave; questo intervallo quando la produzione non OPEC sar&agrave; in grado di accelerare per rispondere a una crescita tendenziale della domanda di circa 1,1 milioni di b/g.</p>
<p>Sul segmento a breve, il mercato petrolifero si &egrave; essenzialmente riequilibrato, come dimostra la fine del costante accumulo di scorte a livello globale, durato quasi due anni. Se da un lato &egrave; quindi possibile un notevole incremento dei prezzi nel 2017, dall&rsquo;altro le scorte sono ancora elevate e il nostro scenario di base prevede una riduzione delle scorte relativamente modesta nei prossimi 12-15 mesi. I prezzi a pronti dovrebbero quindi restare su livelli inferiori rispetto a quelli a lungo termine, ma senza gli eccessi osservati all&rsquo;inizio di quest&rsquo;anno.</p>
<h2>Occhi puntati sull&rsquo;OPEC</h2>
<p>La nostra previsione di base presume una crescita della domanda di 1,2 milioni di b/g, leggermente al di sopra del livello generale. Al di fuori dell&rsquo;OPEC vediamo una modesta crescita dell&rsquo;offerta in Russia, Kazakistan, Brasile e Canada e una generale stabilizzazione del calo della produzione in altri Paesi. Negli USA ci vorr&agrave; probabilmente ancora qualche trimestre per un&rsquo;iniziale stabilizzazione della produzione intorno a 8,5 milioni di b/g, seguita da una crescita.</p>
<p>Quanto ai Paesi dell&rsquo;OPEC, prima della riunione in Algeria prevedevamo un calo stagionale della produzione nel quarto trimestre 2016 e nel primo del 2017, prima di un ritorno a nuovi massimi a met&agrave; dell&rsquo;anno prossimo. Tutto sommato, nel 2017 la produzione OPEC dovrebbe registrare un aumento modesto rispetto al 2016, nell&rsquo;ordine di 300.000 b/g.</p>
<p>Nonostante l&rsquo;evidente orientamento dell&rsquo;OPEC verso un rialzo dei prezzi (una linea opposta a quella del secondo trimestre di quest&rsquo;anno), preferiamo non modificare le nostre previsioni circa la produzione. Sono passati quasi sette anni da quando l&rsquo;OPEC ha stabilito le quote per i singoli Paesi e cinque da quando ha fornito le ultime indicazioni sulla produzione valide per l&rsquo;intera organizzazione; ci aspettiamo quindi un animato dibattito circa gli opportuni livelli di base prima della discussione sulle allocazioni ai vari membri, in particolare a fronte della ulteriore accelerazione dopo la riunione in Algeria. L&rsquo;accordo resta un obiettivo ambizioso, cos&igrave; come la regolamentazione e il monitoraggio della produzione. Inoltre, in Nigeria e Libia la produzione non &egrave; soggetta a un&rsquo;autorit&agrave; centrale e resta un&rsquo;incognita.</p>
<p>Ad ogni modo le prossime riunioni dell&rsquo;OPEC sono fonte di incertezza. Anche ipotizzando una continua crescita economica globale e condizioni meteo normali in inverno, una variazione della produzione dell&rsquo;OPEC di 1 milione di b/g rispetto alla nostra previsione di base (+/- 500 b/g ) potrebbe far oscillare la nostra stima sui prezzi fra 45 e 60 dollari/bbl e avere forti ripercussioni  sul profilo della curva forward.</p>
<p>Comunque la si veda, il 2017 sar&agrave; un anno alquanto interessante per il mercato del petrolio.</p>"
    author:
      - author_name: "Greg Sharenow"
        author_profile: "Portfolio Manager, Real Assets"
        author_photo: "greg_sharenow.jpg"
  - title: "BCE: un'ulteriore estensione del QE prima di un'uscita irta di insidie"
    subtitle: "Assicurare un'uscita priva di ostacoli dalla politica monetaria non convenzionale sar&agrave; un'impresa non certo invidiabile"
    cover_image: "partita.jpg"
    slug: "ulteriore-estensione-qe"
    date: "03 novembre 2016"
    content: "<p>L'imponente sostegno fornito dalla Banca Centrale Europea ha rafforzato la capacit&agrave; di tenuta dei mercati finanziari dell'Eurozona, ma li ha anche resi dipendenti da una continua azione di stimolo volta a mantenere la stabilit&agrave;. Il tema di come disabituare i mercati a una politica monetaria accomodante &ndash; un esercizio delicato per la BCE &ndash; assumer&agrave; crescente importanza il prossimo anno e giustifica il nostro approccio prudente di lungo termine all'investimento nell'Eurozona.</p>
    <p>La BCE ha di fatto salvato l'Euro nel 2012 agendo da &quot;prestatore di ultima istanza&quot; nei confronti dei suoi &quot;azionisti&quot; sovrani afflitti da difficolt&agrave; finanziarie. Anche le autorit&agrave; di governo hanno offerto assistenza, creando il meccanismo europeo di stabilit&agrave; (MES) per sostenere i membri dell'Eurozona in condizioni finanziarie precarie e gettando le basi per un'unione bancaria.</p>
    <p>Il MES ha aggiunto un importante pilastro fiscale (che affianca quello monetario fornito dalla BCE) alla struttura di governance dell'area Euro, che &egrave; priva di un parlamento e di un bilancio propri. Con un capitale versato di poco superiore a EUR 80 miliardi, le risorse finanziarie del MES sono limitate. Tuttavia, dato l'elevato volume di titoli di Stato dell'Eurozona acquistati dalla BCE, i fondi del MES sono necessari solo alla Grecia, che non ha ancora riguadagnato accesso ai mercati.</p>
    <h2>Ulteriore espansione a breve termine</h2>
    <p>Adesso che la crisi dell'Eurozona &egrave; rientrata, la BCE &egrave; tornata a concentrarsi sulla stabilit&agrave; dei prezzi. Dal 1998, anno in cui la banca centrale ha definito la stabilit&agrave; dei prezzi come un tasso d'inflazione al consumo &quot;inferiore, ma prossimo al 2%&quot;, quest'ultimo si &egrave; attestato in media all'1,7% all'anno, mancando l'obiettivo del 2% a partire dal 2014. Dopo cinque anni di scarso dinamismo dei prezzi, le aspettative di inflazione rischiano di radicarsi su livelli inferiori al target: questa &egrave; una delle principali ragioni per cui, a nostro avviso, la BCE attuer&agrave; una nuova espansione monetaria.</p>
    <h2>Due scenari di uscita</h2>
    <p>I dettagli dei prossimi passi della BCE sono importanti, ma gli investitori a lungo termine devono considerare anche altri fattori. A noi di PIMCO interessa capire quale sar&agrave; l'andamento degli attivi attualmente sostenuti dalla politica monetaria una volta rimosso lo stimolo delle banche centrali.</p>
    <p>Il ragionamento del mercato sembra suggerire che se la presenza del QE riduce i tassi d'interesse reali a lungo termine, la sua rimozione li spinger&agrave; necessariamente al rialzo.</p>
    <p>Ma il contesto &egrave; importante. Consideriamo, quindi, i due scenari economici nei quali la BCE potrebbe iniziare a ridurre il QE.</p>
    <p><strong>Capacit&agrave; inutilizzata.</strong> In questo scenario, mentre alcune aree dell'Eurozona continuano a presentare capacit&agrave; inutilizzata nei mercati del lavoro e sul fronte degli investimenti, i costi involontari della politica monetaria accomodante cominciano a superare i benefici, inducendo la BCE ad abbandonare progressivamente il QE. Il rischio per gli investitori &egrave; che la conclusione del QE in un quadro di crescita stagnante possa determinare un incremento dei rendimenti obbligazionari a livelli tali da rinfocolare i timori per la sostenibilit&agrave; del debito, specialmente per i paesi con elevati oneri debitori e tassi di espansione contenuti.</p>
    <p><strong>Assenza di capacit&agrave; inutilizzata.</strong> In questo scenario la crescita effettiva raggiunge il livello potenziale, con la chiusura dell'output gap: esattamente l'obiettivo cui mira la BCE e che le consente di abbandonare le misure non convenzionali. Ci&ograve; che ci interessa qui &egrave; la sostenibilit&agrave; dei saldi delle partite correnti dei paesi dell'Europa meridionale. Ai tempi dell'introduzione dell'euro questa regione presentava un modesto disavanzo corrente e un tasso di disoccupazione di poco superiore all'11%. Nella fase di boom che ha condotto alla crisi finanziaria, la disoccupazione &egrave; scesa al 7% e il disavanzo delle partite correnti &egrave; salito al 7% del PIL. Durante la crisi i capitali esteri che finanziavano tale disavanzo sono fuggiti, provocando un brusco rallentamento della crescita e un aumento di nove punti percentuali del saldo delle partite correnti, passate cos&igrave; a un avanzo del 2% del PIL, ma al costo di una disoccupazione del 16%.</p>
    <p>Se questi paesi ritrovassero in qualche modo una condizione di pieno impiego, le loro partite correnti tornerebbero probabilmente in disavanzo, poich&eacute; nelle ragioni di scambio o nella composizione delle esportazioni non vi sono elementi che suggeriscano un miglioramento strutturale dei loro saldi con l'estero. Il recente calo della disoccupazione e l'aumento dell'avanzo corrente sono senz'altro sviluppi favorevoli, ma ascrivibili per lo pi&ugrave; agli effetti ritardati del deprezzamento dell'euro, cio&egrave; alla politica monetaria della BCE.</p>
    <p>Se le partite correnti tornassero in effetti in disavanzo, gli investitori dovrebbero considerare quali sono i premi al rischio adeguati per i paesi che dipendono da capitali privati esteri. In alternativa, se l'uscita dal QE comportasse un apprezzamento dell'euro, la disoccupazione potrebbe restare elevata, alimentando lo scontento sociale.</p>
    <p><strong>Per ulteriori approfondimenti visita <a href=\"https://italy.pimco.com\" target=\"_blank\">italy.pimco.com</a></strong><p>"
    author:
      - author_name: "Andrew Bosomworth"
        author_profile: "Managing director"
        author_photo: "andrew_bosomworth.jpg"
    image: "partita.png"
    image_header: "<p>Saldo delle partite correnti (% del PIL)</p>"
    image_footer: "<p>Fonte: Eurostat, PIMCO, ottobre 2016<br>Disoccupazione e saldo delle partite correnti in Grecia, Italia, Spagna e Portogallo</p>"
  - title: "Reddito e stabilit&agrave; in un contesto di bassi tassi di interesse e alta volatilit&agrave;"
    cover_image: "reddito.jpg"
    slug: "reddito-stabilita"
    date: "31 ottobre 2016"
    content: "<p>Gli investitori sono alla continua ricerca di soluzioni che offrano un reddito in risposta a varie esigenze finanziarie. Alla vigilia del decimo anniversario della strategia Income di PIMCO, i gestori Dan Ivascyn e Alfred Murata illustrano il loro approccio all'investimento finalizzato a ottenere un reddito, spiegando come trovare opportunit&agrave; in un contesto di bassi tassi di interesse.</p>
<p><strong>D: Ci sono vari approcci di investimento finalizzati a ottenere un reddito. Qual &egrave; la filosofia della strategia Income di PIMCO?</strong></p>
<p><strong>Murata:</strong> Abbiamo due obiettivi di gestione: generare un flusso di reddito consistente e costante e mantenere un valore patrimoniale netto stabile. Dal nostro punto di vista, il modo migliore per realizzare i due obiettivi &egrave; strutturare il portafoglio in due componenti. La prima &egrave; costituita da attivi che a nostro parere produrranno un reddito interessante in caso di crescita economica superiore alle attese. La seconda &egrave; formata da attivi che dovrebbero andare bene in una congiuntura pi&ugrave; debole del previsto, in modo tale da proteggere il portafoglio nelle fasi di ribasso.</p>
<p>Alcuni fondi Income si concentrano essenzialmente sulle obbligazioni societarie e possono investire senza alcun limite in titoli high yield, un approccio che pu&ograve; tradursi in un portafoglio con un elevato rischio di credito. Noi di PIMCO non cerchiamo solo di generare un reddito elevato senza preoccuparci di preservare il capitale; per noi &egrave; fondamentale diversificare il portafoglio puntando su molteplici settori e paesi e limitare l&rsquo;impatto dei  ribassi. Nel lungo periodo, inoltre, intendiamo conseguire una buona performance assoluta e un rendimento totale positivo.</p>
<p><strong>D: Qual &egrave; la visione macroeconomica di PIMCO e come si riflette nella strategia Income?</strong></p>
<p><strong>Ivascyn:</strong> Pur prevedendo un'espansione globale ancora contenuta in termini storici, per il 2017 ci aspettiamo una lieve accelerazione: +2%‒2,5% negli USA, +1%&ndash;1,5% nell'Eurozona, +0,5%&ndash;1% in Giappone (al netto dell'inflazione). La decisione del Regno Unito di lasciare l'Unione Europea sancita dal referendum sulla Brexit in giugno avr&agrave; probabilmente un modesto impatto negativo sulla crescita in Europa nel breve periodo. Siamo inoltre convinti che le varie banche centrali continueranno a seguire politiche divergenti. Se gli effetti della Brexit nel Regno Unito e in Europa saranno piuttosto contenuti, come crediamo, negli Stati Uniti proseguir&agrave; un ciclo di inasprimento molto graduale, mentre Europa, Giappone, Australia e Cina porteranno avanti una linea accomodante nel tentativo di sostenere l'economia.</p>
<p><strong>Murata:</strong> Vogliamo creare un portafoglio Income globale coerente con queste previsioni. In vista di una crescita positiva e di una continua ripresa del mercato residenziale negli Stati Uniti, attualmente privilegiamo  gli MBS USA non emessi da agenzie (titoli di debito assistiti da mutui ipotecari residenziali senza alcuna garanzia governativa) e altri settori di alta qualit&agrave; come le obbligazioni societarie investment grade.</p>
<p>L'allocazione agli MBS non emessi da agenzie rappresenta la componente pi&ugrave; redditizia del portafoglio. I titoli nel contesto attuale offrono un rendimento allettante, nell'ordine del 4%-5%, e un potenziale di rivalutazione in caso di  un aumento dei prezzi delle case superiore alle previsioni. Secondo le nostre stime le quotazioni immobiliari dovrebbero salire del 3%‒4% annuo nei prossimi due anni, ma anche in caso di un calo dei prezzi questi titoli offrirebbero comunque rendimenti positivi.</p>
<p>Per la componente del portafoglio pi&ugrave; difensiva e di qualit&agrave; pi&ugrave; elevata, intendiamo puntare sulla duration in Australia. Siamo infatti convinti che il rallentamento dell'economia cinese dovrebbe contenere i prezzi delle materie prime, frenando anche la crescita australiana. La Reserve Bank of Australia (RBA) potrebbe quindi continuare a tagliare i tassi di interesse, con il conseguente possibile rialzo delle posizioni a reddito fisso in Australia. Nel frattempo i tassi locali sono relativamente interessanti: il tasso target della RBA &egrave; decisamente pi&ugrave; alto che in molti altri paesi avanzati.</p>
<p><strong>D: Il basso livello dei tassi di interesse nei mercati sviluppati &egrave; un problema per chi investe per ottenere un reddito. Come gestite la strategia in questo contesto?</strong></p>
<p><strong>Murata:</strong> Per generare un reddito o un rendimento (yield) costante nel contesto attuale bisogna essere estremamente flessibili e la strategia Income lo &egrave;. Possiamo infatti variare la duration, ovvero la sensibilit&agrave; ai tassi di interesse, da 0 a 8 anni, a seconda del nostro giudizio sulle condizioni del momento. Possiamo cos&igrave; modificare la duration per proteggere il portafoglio dal rischio di tasso.</p>
<p>La strategia Income pu&ograve; inoltre investire nel mercato obbligazionario globale, che vale $100.000 miliardi; siamo quindi in grado di cogliere moltissime opportunit&agrave; in settori diversi per generare un reddito e preservare il capitale. La nostra allocazione alla duration in Australia &egrave; un esempio di come sfruttiamo la flessibilit&agrave; della strategia Income.</p>
<p>Per approfondire le tematiche d&rsquo;investimento PIMCO visita il sito <a href=\"italy.pimco.com\" target=\"_blank\">italy.pimco.com</a></p>"
    author:
      - author_name: "Dan Ivascyn"
        author_profile: "Group Chief Investment Officer Portfolio Manager"
        author_photo: "ivascyn.jpg"
      - author_name: "Alfred Murata"
        author_profile: "Managing Director Portfolio Manager"
        author_photo: "murata.jpg"
  - title: "Riunioni dell&rsquo;FMI e della Banca mondiale: una risposta fiscale alla rivolta populista"
    cover_image: "macro_matters.jpg"
    slug: "macro-matters"
    date: "21 ottobre 2016"
    content: "<p>La Brexit, <a href=\"http://blog.pimco.com/2016/10/10/u-s-election-an-ugly-debate-keeps-trump-alive/\" target=\"_blank\">Trump</a> e la rivolta populista contro la globalizzazione hanno dominato le conversazioni nei corridoi durante le <a href=\"http://www.imf.org/external/am/2016/\" target=\"_blank\">riunioni annuali del FMI e della Banca mondiale</a> a Washington, D.C., dove lo scorso weekend si sono incontrati esponenti delle banche centrali, funzionari di governo e investitori. Sebbene le paure per la politica, per il populismo e per il protezionismo fossero onnipresenti, i timori economici che avevano dominato le ultime riunioni annuali sono chiaramente venuti meno:<p>
    <p><ul>
    <li>I mercati emergenti, che erano in cima alla lista delle preoccupazioni durante le riunioni dello scorso anno, non sono pi&ugrave; visti come emergenza.</li>
    <li>I rischi di deflazione, che erano stati un tema ricorrente dalla crisi finanziaria globale, non sono quasi stati menzionati.</li>
    <li>La crescita economica &egrave; troppo bassa e tutti sembrano predirre adesso una stagnazione secolare, ma i rischi di recessione sono stati giudicati contenuti.</li>
    <li>Nonostante i persistenti timori relativi all'Europa (che hanno dominato le riunioni del 2010-2013) e l'attenzione rivolta ai problemi del sistema bancario in Italia e in Germania, prevale l'opinione che l'economia e il settore finanziario in Europa continueranno a &quot;tirare avanti&quot;.</li>
    </ul></p>
    <h2>Cambiamento del policy mix: meno politica monetaria, pi&ugrave; politica fiscale</h2>
    <p>Ecco la principale conclusione cui sono giunto alla luce di quanto ascoltato a Washington: l'aumento delle apprensioni per la politica, per il populismo e per il protezionismo, unitamente ai minori timori di deflazione e di recessione, porter&agrave; probabilmente nel tempo a un policy mix molto diverso nelle economie avanzate, con meno politica monetaria e pi&ugrave; politica fiscale.</p>
    <p>Lo scorso novembre ho sostenuto che stiamo per vedere <a href=\"https://global.pimco.com/insights/economic-and-market-commentary/macro-perspectives/the-end-of-fiscal-obstruction\" target=\"_blank\">la fine dell'inasprimento fiscale</a> nelle economie avanzate. Da allora, il Giappone &egrave; passato da una politica di bilancio restrittiva a una espansiva con il recente varo di un pacchetto di stimolo, il nuovo governo britannico prevede di porre fine all'austerit&agrave; e molti altri governi europei, incluso quello della Germania, sono focalizzati sugli sgravi fiscali e su una maggiore assistenza ai soggetti lasciati indietro dalla globalizzazione. Come mi ha detto un funzionario a Washington, &quot;la migliore difesa dal populismo &egrave;&hellip; il populismo&quot;. In breve, &egrave; lecito aspettarsi che la lotta alle disuguaglianze e per l'inclusione diventi una componente fondamentale delle politiche ufficiali in gran parte delle economie avanzate, quasi indipendentemente da chi vince le numerose elezioni in calendario.</p>
    <p>La maggior parte delle banche centrali sarebbe lieta di essere supportata dalla politica di bilancio, poich&eacute; ci&ograve; agevolerebbe l'abbandono delle misure non convenzionali. Ma qui sta il problema: sebbene ci&ograve; sia auspicabile dal punto di vista economico, il passaggio dalla politica monetaria a quella fiscale &egrave; molto delicato poich&eacute; i mercati sono stati sedati e sedotti dalla prospettiva di tassi bassi pi&ugrave; a lungo. Se questo mantra viene messo in discussione dalle crescenti aspettative che le banche centrali toglieranno il piede dall'acceleratore per far posto ai governi, la <a href=\"https://global.pimco.com/insights/economic-and-market-commentary/cyclical-outlook/what-lies-beneath\" target=\"_blank\">strana calma che caratterizza i mercati non durer&agrave;</a>.</p>
    <h2>Cosa fare?</h2>
    <p>Entri la Banca del Giappone, che era stata una pioniera di politiche non convenzionali come i tassi zero, il quantitative easing (QE) e gli acquisti di obbligazioni corporate e di azioni ben prima di altre banche centrali. Ora, la Banca fa da apripista nel <a href=\"http://blog.pimco.com/2016/09/21/bank-of-japan-yield-curve-targeting-aims-for-policy-longevity/\" target=\"_blank\">targeting della curva dei rendimenti</a>, che pu&ograve; essere visto come uno strumento per evitare una pesante correzione dei titoli di Stato giapponesi se e quando il governo nipponico dovesse adottare imponenti misure di stimolo fiscale. La Banca Centrale Europea e la Banca d'Inghilterra potrebbero dover analogamente invitare i governi ad attuare un'espansione fiscale se vorranno ritirarsi dal QE ed evitare al tempo stesso un netto rialzo dei rendimenti obbligazionari, che potrebbe pregiudicare le condizioni finanziarie.</p>"
    author:
      - author_name: "Joachim Fels"
        author_profile: "Managing director and global economic advisor"
        author_photo: "fels_joachim.jpg"
  - title: "Referendum di dicembre in Italia: un aumento della volatilit&agrave; potrebbe creare opportunit&agrave;"
    cover_image: "roma.jpg"
    slug: "referendum-dicembre"
    date: "07 ottobre 2016" 
    content: "<p>Il 4 dicembre si terr&agrave; in Italia un referendum costituzionale nel quale la popolazione sar&agrave; chiamata a pronunciarsi su alcune importanti proposte di modifica, e soprattutto sulla proposta di abolizione del potere legislativo del Senato. L'approvazione della riforma farebbe della Camera dei Deputati il principale organo legislativo, permettendo di semplificare il sistema politico italiano e assicurando che le prossime elezioni determinino un chiaro vincitore.</p><p>L'impegno di Matteo Renzi a dimettersi in caso di vittoria del &quot;No&quot; ha conferito alla consultazione un chiaro significato politico, trasformandola in un referendum politico che ha suscitato un nervosismo sui mercati.</p><p>I sondaggi disponibili suggeriscono attualmente un testa a testa dagli esiti imprevedibili (cfr. grafico), anche a causa della quota tuttora molto elevata di indecisi (circa il 30% degli intervistati).</p><h2>Gli scenari politici</h2><p>Anche se una bocciatura referendaria avrebbe conseguenze negative per la stabilit&agrave; politica e per le prospettive di riforma a lungo termine, il rischio principale dal punto di vista dei mercati sarebbe l'elezione di un governo euroscettico anti-establishment, il che appare improbabile nell'immediato indipendentemente dall'esito del referendum; anzi, si potrebbe affermare che una vittoria del &quot;No&quot; renderebbe quest'evenienza ancora pi&ugrave; remota. Esaminando in maggior dettaglio i principali scenari del referendum:</p><ul><li><strong>Vittoria del S&igrave;: esito positivo sui mercati.</strong> L&rsquo;Italia adotterebbe un sistema elettorale che assicura un chiaro vincitore e Renzi resterebbe verosimilmente in carica sino alla fine della legislatura, nel 2018. A quel punto vi sarebbe una gara serrata tra lui e l'euroscettico Movimento 5 Stelle (M5S) di Beppe Grillo.</li><li><strong>In caso di vittoria del &quot;No&quot;: dinamiche politiche tipiche.</strong> &Egrave; probabile che Renzi rassegni le dimissioni, ma non pensiamo vengano indette nuove elezioni. Infatti, se la riforma venisse bocciata, il Senato manterrebbe il proprio potere legislativo e sarebbe eletto con un sistema puramente proporzionale, che quasi certamente produrrebbe un parlamento privo di una chiara maggioranza. Per questa ragione, il Presidente della Repubblica spingerebbe plausibilmente per la formazione di un governo di transizione &ndash; capeggiato da Renzi stesso o da un'altra figura politica o tecnica &ndash; incaricato di varare una nuova legge elettorale prima della convocazione di nuove elezioni. Questo scenario avrebbe per l'Italia tutte le caratteristiche di uno sviluppo classico in vecchio stile; inoltre, renderebbe meno probabile una vittoria del partito di Beppe Grillo alle prossime elezioni.</li></ul><h2>Prudenza nel lungo termine, opportunit&agrave; a breve termine</h2><p>Dal punto di vista degli investimenti, restiamo prudenti sugli attivi europei nel medio termine. La nostra enfasi di lungo periodo sulla preservazione del capitale &egrave; particolarmente rilevante per la regione, dove le prospettive macro sono poco entusiasmanti, il rischio politico &egrave; elevato e la remunerazione per questo rischio &egrave; modesta.</p><p>Per contro, nell'immediato, il referendum potrebbe generare qualche opportunit&agrave;. In vista della consultazione si potrebbe registrare un aumento della volatilit&agrave; degli spread periferici e degli attivi di rischio europei, che potrebbero sottoperformare in caso di vittoria dei &quot;No&quot;. Tale sottoperformance potrebbe offrire l'opportunit&agrave; di incrementare le posizioni di rischio a condizioni pi&ugrave; convenienti, specialmente nel caso dei titoli sovrani delle economie periferiche, che rimangono ancorati dal QE della BCE. D'altro canto, suggeriamo maggiore prudenza sul fronte delle banche italiane, per via delle persistenti vulnerabilit&agrave; e del potenziale aumento del rischio di esecuzione per i piani di ricapitalizzazione in atto in caso di bocciatura della riforma.</p>"
    author:
      - author_name: "Nicola Mai"
        author_profile: "Portfolio Manager, Sovereign Credit Analyst, PIMCO"
        author_photo: "nicola_mai.jpg"
  - title: "La nostra previsione di riferimento: crescita anemica per un periodo prolungato"
    cover_image: "crisis.jpeg"
    slug: "previsioni-riferimento"
    date: "01 ottobre 2016"
    content: "<p>Le fasi espansive non muoiono di vecchiaia, ma di morte violenta. La storia insegna che l'assassino &egrave; di solito la banca centrale (che reagisce al surriscaldamento dell'economia), un grave shock dei prezzi del petrolio o lo scoppio di una bolla immobiliare alimentata dal credito. Il nostro scenario di riferimento per il 2017 prevede un proseguimento della crescita e nessun caso di omicidio: le banche sono ancora impegnate a contrastare una situazione opposta al surriscaldamento, i prezzi del petrolio sembrano frenati da una maggiore elasticit&agrave; dell'offerta e il credito e il mercato immobiliare non vivono certo un periodo di boom. Pertanto, i rischi di una recessione globale appaiono contenuti nel nostro orizzonte congiunturale, nonostante una crescita tendenziale pi&ugrave; anemica rispetto ai cicli precedenti.</p><p>In cifre, ci aspettiamo una leggera accelerazione della crescita del PIL mondiale, dal 2,5% di quest'anno al 2,5-3,0% nel 2017 (cfr. tabella). In previsione di un'inflazione core persistentemente inferiore al target nella maggior parte dei principali mercati sviluppati, &egrave; probabile che nel corso del prossimo anno la politica monetaria rimanga accomodante e che le autorit&agrave; adottino misure fiscali espansive anzich&eacute; restrittive.</p>"
    image: "previsioni_riferimento.png"
    image_header: "<p>PROSPETTIVE DI CRESCITA PER IL 2017 (FORBICE DEL PIL)<br>Mercati sviluppati 1,25% - 1,75%<br>Mercati emergenti 4,75% - 5,25%</p>"
    image_footer: "<p>Nota: Tutti i dati relativi al PIL reale e all'inflazione complessiva sono espressi in termini di variazioni percentuali anno su anno (a/a).<br>1 &quot;MS&quot; indica la media ponderata dei PIL di Stati Uniti, area euro, Regno Unito e Giappone.<br>2 &quot;ME&quot; indica la media ponderata dei PIL di Cina, Brasile, Russia, India e Messico.<br>3 &quot;Mondo&quot; indica la media ponderata dei PIL di tutti i paesi elencati nella tabella.<br>Fonte: Bloomberg, elaborazione PIMCO.</p>"
  - title: "Prospettive cicliche: le implicazioni per gli investimenti"
    cover_image: "trade.jpeg"
    slug: "prospettive-cicliche"
    date: "01 ottobre 2016"
    content: "<p>Per quanto le nostre prospettive cicliche contemplino una crescita persistente, una prosecuzione delle politiche di sostegno e un andamento perlopi&ugrave; laterale dei mercati, continuiamo a puntare sul tema di lungo periodo della &quot;stabilit&agrave; senza certezze&quot; (delineato in maggio), in una fase in cui le valutazioni di mercato si attestano generalmente su livelli equi o elevati.</p><h2>OLTRE I LIMITI</h2><p>La sempre minore efficacia degli interventi delle banche centrali, gli alti livelli di debito e i crescenti rischi politici potrebbero comportare un aumento dei premi a termine e dei premi al rischio di credito e azionario. &Egrave; quindi consigliabile un posizionamento pi&ugrave; prudente. In particolare, &egrave; opportuno prestare attenzione alle posizioni fortemente soggette al sostegno delle autorit&agrave; monetarie.</p><p>In effetti, durante l'estate la Banca del Giappone ha riconosciuto esplicitamente la progressiva perdita di efficacia della politica di &ldquo;quantitative e qualitative easing nel quadro di tassi d'interesse negativi&rdquo;, procedendo a un riesame formale volto a valutarne il funzionamento. Come ampiamente previsto, la banca centrale ha confermato la validit&agrave; del suo approccio durante la riunione di settembre. Tuttavia, il nuovo programma di &ldquo;quantitative e qualitative easing con il controllo della curva dei rendimenti&rdquo; pu&ograve; essere interpretato come l'ammissione che un'ulteriore riduzione dei tassi, gi&agrave; negativi, e un calo dei rendimenti a lungo termine avrebbero fatto probabilmente pi&ugrave; male che bene al settore finanziario e in generale alle condizioni finanziarie. Questo episodio illustra i limiti delle politiche monetarie non convenzionali nel conseguimento di obiettivi macroeconomici a lungo termine.</p><h2>POSIZIONAMENTO</h2><p>Prevediamo di mantenere un'esposizione complessivamente neutrale al rischio di duration a fronte di valutazioni poco interessanti e del rischio di peggioramento delle prospettive economiche. Nell'attuale scenario di rendimenti contenuti a livello mondiale privilegeremo probabilmente la duration statunitense rispetto a varie alternative a livello globale, poich&eacute;, in un contesto di bassi rendimenti, i tassi pi&ugrave; alti offerti dal mercato USA ne esaltano anche le caratteristiche di bene rifugio nelle fasi di turbolenza. Confermiamo il giudizio favorevole sui Treasury Inflation-Protected Securities (TIPS) americani alla luce delle valutazioni, di un'inflazione dei prezzi al consumo attesa del 2-2,5% nel 2017 e del rischio a lungo termine di un'inflazione superiore alle previsioni a causa delle varie forme di allentamento monetario. Intendiamo inoltre mantenere modeste posizioni in mortgage-backed securities (MBS) di agenzie, per via delle valutazioni ragionevoli.</p><p>Pur continuando a ravvisare delle opportunit&agrave; nei mercati globali degli spread, abbiamo generalmente ridotto il rischio di spread complessivo nei nostri portafogli e pensiamo di ridimensionarlo ancora all'aumentare delle valutazioni. Continuiamo a preferire gli MBS non emessi da agenzie e alcuni altri titoli cartolarizzati. Manterremo  un'esposizione neutrale o sovraponderata alle obbligazioni societarie, privilegiando i titoli che, pur risentendo delle fasi di volatilit&agrave;, tendono a evidenziare un rischio d'insolvenza molto contenuto; la nostra preferenza andr&agrave; inoltre alle posizioni liquide e a breve scadenza nei segmenti investment grade e high yield. Vediamo buone opportunit&agrave; anche nei titoli finanziari.</p><p>Abbiamo ridotto il rischio valutario nei nostri portafogli poich&eacute; non prevediamo significative anomalie di valutazione n&eacute; particolari opportunit&agrave; nelle divise del G-10.</p><p>Restiamo inoltre moderatamente ottimisti sui mercati emergenti. Mentre il miglioramento dei fondamentali nazionali e la fase di relativa calma hanno favorito un'ottima performance delle piazze emergenti, ci aspettiamo di beneficiare di selezionate opportunit&agrave; nei mercati dei titoli in valuta locale ed estera. Gli investimenti nelle valute emergenti ad alto rendimento sono un modo per esprimere un giudizio positivo sul beta complessivo dei mercati emergenti.</p><p>Nei portafogli multi-asset manterremo un modesto sottopeso sulle azioni, preferendo assumere un'esposizione al rischio simil-azionario nella parte alta della struttura del capitale. Pur consapevoli della volatilit&agrave; e della necessit&agrave; di diversificazione, riteniamo che i mercati azionari emergenti supereranno quelli sviluppati. Alla luce delle attuali valutazioni, per una sovraperformance dei titoli azionari sarebbe necessaria una significativa crescita degli utili.</p><p>In un contesto di bassi rendimenti, punteremo a generare alfa nei diversi settori attingendo alla gamma di opportunit&agrave; globali in un'ottica sia top-down che bottom-up; inoltre, continueremo a porre l&rsquo;enfasi sulle opportunit&agrave; di alfa strutturali, con l'obiettivo di beneficiare delle inefficienze di mercato e di diversificare le fonti di alfa nei nostri portafogli.</p><p>In un contesto di volatilit&agrave; generalmente ridotta, cercheremo di trarre vantaggio dagli occasionali picchi di volatilit&agrave; che hanno caratterizzato gli ultimi anni, fornendo liquidit&agrave; quando il mercato la richiede. Tali picchi potrebbero manifestarsi anche in assenza di cambiamenti di rilievo in termini di fondamentali, in quanto la maggiore regolamentazione e la conseguente minore liquidit&agrave; operativa accentuano la volatilit&agrave; sui mercati locali, una situazione esacerbata dai timori per la perdita di efficacia della politica monetaria.</p>"    
  - title: "&Egrave; ufficiale: lo yuan cinese ottiene lo status di valuta di riserva del Fondo Monetario Internazionale"
    cover_image: "yuan_cinese.jpg"
    cover_image_credit: "pixabay.com"
    slug: "yuan-cinese"
    date: "05 ottobre 2016"
    content: "<p>Senza clamori, ma segnando un traguardo importante per la Cina, lo yuan &egrave; diventato valuta di riserva: il 1&deg;ottobre, il Fondo monetario internazionale (FMI) ha ufficialmente incluso la valuta cinese nel paniere di valute utilizzato per i suoi diritti speciali di prelievo, insieme a dollaro USA, euro, yen e sterlina britannica.</p>
    <p>La decisione di approvare l'inserimento dello yuan presa dall'FMI lo scorso novembre ha fatto notizia ed &egrave; giunta nel corso di un anno difficile per la valuta e per i mercati finanziari cinesi. Negli ultimi mesi, &egrave; tornata una calma relativa sui mercati: lo yuan ha continuato a perdere terreno contro le principali valute, ma in modo pi&ugrave; graduale e ordinato rispetto alle svalutazioni improvvise avvenute nell'agosto 2015 e a inizio 2016. Inoltre, il mercato azionario cinese ha in gran parte recuperato i forti ribassi registrati all'inizio dell'anno.</p>
    <p>Nonostante la fase turbolenta vissuta negli ultimi 12 mesi, la promessa insita nella decisione dell'FMI si sta gradualmente realizzando: la presenza della Cina sui mercati globali dei capitali &egrave; in aumento. A inizio 2016, la Cina ha annunciato che avrebbe aperto il suo mercato obbligazionario interbancario agli investitori esteri molto prima di quanto ci si aspettasse. Le azioni cinesi sembrano essere destinate a entrare nell&rsquo;indice MSCI dei mercati emergenti azionari nel giro di un anno o due. Ora che lo yuan ha ottenuto lo status di valuta di riserva, &egrave; probabile che venga utilizzato maggiormente nelle future transazioni internazionali.</p>
    <h2>Prospettive per la Cina</h2>
    <p>Per quanto riguarda l'anno a venire, prevediamo che la tendenza attuale proseguir&agrave;: verranno compiuti ulteriori progressi in materia di riforma dei mercati finanziari in un contesto di rallentamento della crescita e persistente svalutazione dello yuan. Il nostro scenario di base anticipa un'espansione del PIL intorno al 6,4% nel 2016 e al 5,75-6,25% nel 2017 nonch&eacute; un graduale arretramento dello yuan nei confronti del dollaro USA nei prossimi 12 mesi.</p>
    <p>A quel punto, la Cina torner&agrave; nuovamente sotto i riflettori poich&eacute; nell'autunno del 2017 si aprir&agrave; il 19&deg;Congresso nazionale del partito comunista, che si tiene ogni cinque anni. Il Congresso nazionale del prossimo anno avr&agrave; probabilmente un profondo impatto sul potere, sulla classe dirigente e sulle politiche della Cina.</p>"
    author:
      - author_name: "Luke Spajic"
        author_profile: "Head of Asia EM Portfolio Management, PIMCO"
        author_photo: "luke_spajic.png"
